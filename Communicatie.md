##	Communicatie


### Promotie

<div class='note'>
 BOMOS Promotie: 
 
 Het uitdragen van nut/noodzaak/voordelen van de standaard.
</div>


MIM is in de beginfase vooral geborgd in het DSO en van daar uit in het Nederlandse landschap van standaarden. Zie daarvoor hoofdstuk 3 Strategie. Hierdoor krijgt het verhaal naar de gebruikers een stevig fundament. Het beheer van MIM is een verantwoordelijkheid van Geonovum maar Geonovum zal daarin de samenwerking opzoeken met Kadaster en VNG Realisatie.

Binnen de context van bij het tijdelijk beheer betrokken organisaties, zie ook hoofdstuk 4, wordt MIM actief uitgerold. Middels presentaties, workshops, artikelen wordt bekendheid verkregen. Middels toepassingscharters wordt gebruik van MIM afgesproken binnen bepaalde domeinen.

###	Publicatie

<div class='note'>
 BOMOS Publicatie: 
 
 Het vindbaar/kenbaar maken van de standaard en de actuele stand van zaken, bij voorkeur op Internet.
</div>


Publicatie, informatie over MIM en MIM beheer wordt op de volgende manier opgezet:

*MIM beheerpagina*

Er is een MIM beheerpagina waar alle onderdelen van het MIM beheer toegankelijk zijn: de standaard, helpdesk, nieuws, ontwikkelingen, agenda, informatie over tooling etc.

*MIM GitHub*

Technisch omgeving voor gebruikersgroep

Voor een goede ontsluiting via het Internet is een HTML versie gemaakt : https://docs.geostandaarden.nl/mim/mim/ 

Ook in de NORA-omgeving is een pagina opgenomen waar MIM wordt genoemd en waar wordt doorverwezen (https://www.noraonline.nl/wiki/MIM_(Metamodel_voor_informatiemodellen) 


###	Klachtenafhandeling

<div class='note'>
 BOMOS Klachtenafhandeling: 
 
 Het garanderen van het serieus nemen van klachten door deze volgens een zorgvuldige procedure te behandelen. Klachten kunnen ook beschouwd worden als verbetersuggesties.
</div>

Klachten met betrekking tot de standaarden zijn van de volgende aard:
-	over de toepassingsmogelijkheid van de standaard;
-	over het beheer van de standaard.

In het eerste geval behandelt de helpdesk de klacht. Uitleg geven over het gebruik van de standaard is een van de taken van het beheer van de standaard. De klacht kan mogelijk leiden tot een wens tot aanpassing van de standaard. Dit wordt dan als melding geregistreerd. 

In het tweede geval is er sprake van ontevredenheid over de uitvoering van het beheer van de standaard. Dit treft de organisatie die het beheer uitvoert: Geonovum zelf. De klager kan zijn/haar klacht op papier indienen bij de programmaraad. De programmaraad, die ook betrokken is bij de wijzigingsprocedure van de standaard, neemt de klacht in behandeling.
 


